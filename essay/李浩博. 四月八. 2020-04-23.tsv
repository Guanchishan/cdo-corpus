Han Character	Mandarin Trans.
今旦是農曆四月初一, 	
有供神佛其厝會燒金銀錢紙揖保佑.	
下禮拜者時候, 	
就是四月八佛誕囉.	
敆阿嬷厝, 	
四月八號㑚公公爺爺大典.	
四月初三開始, 	
阿嬷厝𡅏就準備好揖保佑其乇, 	
像長長其香線共三頭放生使其龜.	
舊底, 	
敆福州讀書時候, 	
㑚無住校, 	
四月八暝晡我都有去阿嬷厝食酒慶賀.	
蜀隻大家庭幾十隻儂都着圓𡅏蜀堆食飯, 冇講, 	
故有請厝邊鄉里客佻幫來.	
伲囝哥就動命客佻.	
嘻時候故有閩劇看, 	
開場都是富貴長春, 	
也號跳加官, 	
卜演完着放炮仗, 	
阿嬷故着告伲囝哥都來接元寶, 	
盡去有味.	
尾{了,斗}我高中住校, 	
去外斗讀大學, 	
就無閑參加囉.	
今年暝, 	
因爲疫情, 	
農曆四月故着厝𡅏, 	
四月八正好有機會去阿嬷厝.	
雖然講今年無辦法食酒冇講, 	
但是故是會現場體驗揖保佑.	
